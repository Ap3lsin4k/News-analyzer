1.Комітет Верховної Ради України з питань правової політики припинив конкурс з відбору кандидатури на посаду судді Конституційного Суду України.

2.Голова фракції «Слуга народу» Давид Арахамія заявив, що передав в Службу безпеки України (СБУ) докази підкупу учасників акцій протестів проти узгодження «формули Штайнмайера».

3.Зазначається, що СБУ не відповіла на запитання про зустріч Баканова під час поїздки до США з американським лобістом Маркусом Коеном – той у звіті для Мін’юсту США написав про свою роботу на команду Володимира Зеленського. Також видання цікавилось, чи задекларує Баканов послуги Коена, який зізнався, що з власної волі витратив на співпрацю з командою майбутнього президента понад 100 тис доларів.

4.«Я б дуже не хотів, щоб українці змушені були шукати правду тільки за кордоном — у Панамі або Лондоні. Лише два останні приклади: Лондон, який захищає інтереси України у питанні з колишнім власником ПриватБанку (Ігорем Коломойським — ред.), та Панама, яка порушила справу проти Портнова (екс-радника Януковича — ред.)», — заявив Порошенко.

5."Приїзд Північноатлантичної ради НАТО є важливим сигналом і бажанням послів держав-членів Альянсу зрозуміти ситуацію на Чорному морі. Питання чорноморської безпеки – тема цьогорічного візиту НАТО в Україну. І отримання допомоги на чорноморському напрямку – це і є для нас пріоритет зараз", - йдеться у повідомленні.
Як зазначається, візит до України дозволить послам отримати чітке уявлення і затвердити, наприклад, пакет допомоги, запропонований Альянсом Україні, що називається "чорноморський пакет".
"Кожна держава-член Альянсу додає своє бачення, свої можливості, якісь фінансові внески, тренування і все інше. Для Альянсу важливо пересвідчитися в тому, що відбувається. Особливо в цьому контексті важливими є зустрічі з керівництвом держави, керівництвом ЗСУ, і безпековими організаціями, які є найбільш цікавими і критичними для Альянсу", - додали у МЗС.

6.За кнопкодавство пропонують карати штрафом від 3 до 5 тисяч неоподатковуваних мінімумів доходів громадян — від 51 до 85 тисяч гривень. Згідно з законопроєктом, апарат Верховної Ради має забезпечити відеофіксацію пленарних засідань парламенту, щоб контролювати процес голосування. Голова Ради повинен повідомити про факт кнопкодавства та доручити лічильній комісії вилучити карту такого депутата та провести голосування повторно.

7.Відповідно до угоди, Україна в односторонньому порядку передаватиме контрольним органам США інформацію про банківські активи громадян Сполучених Штатів. Україна не зможе отримувати інформацію про рахунки українців у США. Проте в подальшому Україна зможе провести консультації зі Штатами з приводу запровадження двостороннього обміну інформацією.

8.Президент України Володимир Зеленський  17 листопада привітав українську молодь із Днем студента. 
За словами українського гаранта, саме молоді люди завжди були ініціаторами змін у незалежній Україні. 
"Починаючи зі студентської Революції на граніті, яка стала фундаментом для здобуття незалежності, й закінчуючи Революцією гідності. І для держави життєво важливо, щоб молодь бачила своє майбутнє саме в Україні. У сучасному світі без кордонів та обмежень можна реалізувати себе у Нью-Йорку, Берліні, Токіо та, власне, у будь-якому куточку планети", - наголосив Зеленський.
Він наголосив, що справді амбітне завдання для молодих українців - побудова успішної країни в себе вдома. 
"Україні як повітря потрібні ваші таланти, креативність, сміливість, готовність змінювати правила та творити нову країну! Вірю, нам з вами це до снаги. З Днем студента!", - підсумував Зеленський у фейсбуці. 

9.Адвокатська дорадча група  17 листопада опублікувала звернення на адресу президента України Володимира Зеленського із закликом скликати позачергове засідання Верхоної Ради, аби і проголосувати норму, яка дозволить зберегти слідство у 
Amnesty International розкритикувала українську владу через неефективне розслідування "справи Майдану"
справах Майдану. Відповідна заява оприлюднена на сторінці групи у фейсбуці. 
"Вимагаємо не передавати провадження у Справах Майдану до ДБР до принйняття поправки, створення управління по Майдану в ДБР і переведення туди слідчих з ГПУ", - йдеться у повідомленні.

10.Поліція оголосила в розшук екснардепа Дмитра Святаша, якого підозрюють в тому, що 
Прокуратура повідомила екснардепу про підозру у заволодінні понад мільярдом гривень "УкрСиббанку"
він не задекларував кредити в "УкрСиббанку" на суму понад $ 1 млн.
Про це йдеться на сайті Міністерства внутрішніх справ України.
Інформація про розшук Святаша міститься у розділі "Особи, які переховуються від органів влади". Датою його зникнення вказано 8 листопада 2019 року.
Святаша звинувачують за ст.366?1 КК ("Декларування недостовірної інформації"). Максимальне покарання за цією статтею становить два роки позбавлення волі з трирічною забороною обіймати певні посади або займатися певною діяльністю. 

11.Лідери країн "нормандської четвірки" можуть зустрітися до кінця поточного року, однак точних строків наразі немає. Про це заявив помічник президента РФ Юрій Ушаков в ефірі пропагандистського каналу "Россия-1". 
"Можлива, так. Я думаю, що в цьому році цілком буде шанс провести. Я не можу сказати конкретні терміни, тому що вони ще поки обговорюються, але очевидно в цьому році", - наводить його цитату "Інтерфакс-Україна". 
Про те, що зустріч відбудеться до кінця року говорив і речник Володимира Путіна - Дмитро Пєсков. 
"Швидше за ми сповнені оптимізму на той рахунок, що відбудеться до (до кінця року - Ред), тому що конкретних термінів поки немає", - сказав Пєсков.

12.Міністр розвитку економіки, торгівлі і сільського господарства Тимофій Милованов пробував марихуану. У цьому він зізнався під час інтерв’ю телеканалу Прямий.
"Марихуану в Україні я ніколи не курив, хоча це і нескладно в школі було або в університеті. Тому що ні. А ось знаєте, де я її курив і тільки там? Це коли в аспірантурі був на докторській", – розповів посадовець. Він додав, що для США це було цілком характерно. "Всі американці курять, а хто докторанти – вони просто смалять марихуану нон-стоп. І там мені дали… Тільки в той період, коли мені потрібно було придумати дисертацію", – пояснив Милованов.

13.Місія Міжнародного валютного фонду розраховує на прискорення реформ в Україні. Про це стало відомо після зустрічі місії МВФ з прем'єр-міністром України Олексієм Гончаруком і міністром фінансів Оксаною Маркаровою, передає урядовий портал.

14.Вимоги Білого дому для зустрічі із Зеленським та незрозуміла діяльність Джуліані: що розповіли на допитах Волкер, Йованович та Сондленд
Посол США у Євросоюзі Гордон Сондленд казав президентові США Дональду Трампу, що президент України Володимир Зеленський "любить його дупу" і зробить усе, про що він його попросить.
Про це у своїх свідченнях перед Конгресом заявив співробітник посольства США в Україні Девід Холмс, пише CNN.
Дипломат розповів про телефонний дзвінок Сондленда до Трампа, який відбувся наступного дня після скандальної розмови між українським та американським лідерами 25 липня. За словами Холмса, він міг чути гучну розмову між послом в ЄС та президентом США, коли обідав із Сондлендом та ще двома людьми на терасі ресторану. Холмс сказав, що голос Трампа був дуже гучним і впізнаваним, Сондленд деякий час навіть тримав телефон подалі від вуха, хоч гучномовець і не був увімкнений. 

15.15 листопада під час парламентських слухань щодо імпічменту президенту США Дональду Трампу колишня пані посол в Україні Марі Йованович заявила, що на її усунення з посади вплинули іноземні корумповані інтереси. Вона уточнила, що мала на увазі українських впливових осіб, котрі маніпулювали американським урядом і звикли діяти за "правилами корупції". 

16.Активіст Андрій Хілько подав позов до Центральної виборчої комісії у Верховний суд. Він оскаржує 
ЦВК визнала В'ятровича обраним нардепом
обрання Володимира В'ятровича народним депутатом України.
Про це обидва повідомили на своїх сторінках у Facebook.
Хілько зазначив, що вважає обрання В'ятровича "протиправним". 
"Розраховую, що новий склад ЦВК не буде послідовниками попереднього, та дотримуватиметься законодавства не вибірково" – написав активіст, пообіцявши надати більше деталей "згодом".

17.Під час першої телефонної розмови між Дональдом Трампом та Володимиром Зеленським, яка відбулася 21 квітня, в ніч після перемоги Зеленського на виборах президента України, президент США згадав конкурс краси "Міс Всесвіт", але не говорив про боротьбу з корупцією.
Білий дім оприлюднив стенограму ще одної розмови Трампа і Зеленського
оприлюдненої Білим домом у п'ятницю, 15 листопада, стенограми їхньої розмови, передає Deutsche Welle.
Зокрема, Трамп привітав Зеленського із перемогою та запросив його до Білого дому. Новообраний український президент своєю чергою запросив Трампа на свою інавгурацію.
"Немає слів, щоб описати нашу прекрасну країну. Наскільки милі, теплі та доброзичливі тут люди, яка смачна їжа. (…) Найкраще буде, якщо ви побачите це самі", - похвалився Зеленський.
Трамп своєю чергою погодився з оцінкою Зеленським України.
"Коли я був власником "Міс Всесвіт", (…) Україна завжди була дуже добре представлена", - згадав американський президент. 

18.Іспанія припинила розслідування порушеної слідчим судом № 21 в Барселоні кримінальної справи щодо 17 осіб, серед яких фігурує український бізнесмен Дмитро Фірташ. Про це повідомляє Громадське з посиланням на іспанське видання El Espanol.
"Зміст матеріалів розслідування сьогодні ґрунтується виключно на підозрах та не містить вагомих доказів, які б вказували на наявність ознаки злочину, вчиненого будь-ким з обвинувачених", — заявив суддя Ігнасіо Санчес. 

19.Кабінет міністрів України погодився з проєктом посилення системи морської безпеки та охорони кордону, котрий передбачає придбання 20 сучасних патрульних кораблів. Про це повідомляє департамент комунікації МВС України.
Там наголошують, що це має стати першим кроком у реалізації масштабного проєкту – далі має бути міжурядова угода з Францією та ратифікація цього документу Верховною Радою України. В підсумку Державна прикордонна служба отримає 20 сучасних патрульних кораблів французької компанії ОСЕА.

20.Під час засідання фракції "Слуги народу" вирішили розробити етичний кодекс народного депутата. Там пропишуть умови виключення зі складу фракції і позбавлення мандата.
Ми домовилися на фракції розробити етичний кодекс, щоб ми розуміли, що порушення його положень призведе до втрати мандата або до виходу з фракції", - сказала Верещук.
Верещук вважає, що без чітко прописаних правил, виключення будь-кого з депутатів зі складу фракції шкодить її іміджу та підриває довіру виборців.

21.Український уряд погодив запровадження безвізового режиму з тихоокеанською державою Мікронезії – Маршалловими островами. Про це повідомив міністр Кабінету міністрів Дмитро Дубілет.
"Щойно на засіданні Кабміну ми проголосували за рішення про впровадження безвізу з Маршалловими островами", - заявив він. Унаслідок реалізації цього рішення громадяни обох країн зможуть в'їжджати, виїжджати, прямувати транзитом та перебувати без віз на території держави іншої сторони протягом терміну, що не перевищує 90 днів протягом півроку.

22.Державне агентство автомобільних доріг України очолить Олександр Кубраков. Його перемогу на конкурсі щодо вакантної посади визнали в Кабінеті міністрів.
В уряді наголошують, що Кубраков приступить до виконання своїх обов’язків наступного дня з моменту призначення, а першочерговим своїм завданням посадовець визначив повне оновлення керівного складу служб автомобільних доріг в областях, а також керівництва ДАК "Автомобільні дороги України". Також він планує зробити ревізію підготовки до зимового сезону та підготувати плани відновлення доріг на 2020 рік. 

23.Вищий антикорупційний суд обрав запобіжний захід чиновниці Офісу президента Світлані Кондзелі у вигляді цілодобового домашнього арешту терміном на два місяці.
"На чиновницю покладено додаткові обов’язки – цілодобово не залишати місце проживання, утримуватися від спілкування з іншими підозрюваними та свідками, здати на зберігання до відповідних органів державної влади свої паспорти для виїзду закордон, інші документи, що дають право на в’їзд та виїзд з України, носити електронний засіб контролю", - повідомили у ВАКС.
Дії Кондзелі кваліфіковано за ч. 2 ст. 15, ч. 4 ст. 190, ч. 2 ст. 27, ч. 4 ст. 369 Кримінального кодексу України.
За версією слідства, посадовиця Офісу президента разом із ексзаступницею міністра культури Вікторією Лісничою та ще одним співвиконавцем вимагали від фізичної особи 300 тисяч доларів США хабаря за сприяння у призначенні на керівну посаду до НАК "Нафтогаз України". 12 листопада їх затримали після отримання першого траншу в сумі 150 тисяч доларів. 

24.Під час вечірнього засідання у п'ятницю, 15 листопада, уряд визначився з новою представницею Кабміну у Верховній Раді.
"Сьогодні ввечері на своєму засіданні уряд затвердив нового представника Кабінету міністрів у Верховній Раді. Олена Шуляк буде відповідати за комунікацію уряду і парламенту. Way to go і до роботи!", - написала у Facebook нардепка від "Слуги народу" Євгенія Кравчук.
Олена Шуляк - нардепка і заступниця голови депутатської фракції партії "Слуга народу". На момент обрання до парламенту була генеральною директоркою ТОВ "Мідланд Девелопмент Україна". У списку "Слуги народу" була під №13.

25.Президент України Володимир Зеленський підписав закон, яким встановлюється відповідальність водіїв за порушення правил перевезення дітей. Про це повідомляє пресслужба глави держави.
Внесеними змінами до Кодексу України про адміністративні правопорушення встановлюються штрафи у 30 і 50 (повторне порушення протягом року) неоподатковуваних мінімумів доходів громадян за перевезення дітей без спеціальних крісел, а на органи Національної поліції покладається обов’язок розглядати справи про адміністративні правопорушення щодо цього.

26.На звинувачення колишньої амбасадорки США в Україні Марі Йованович щодо корупції ексгенпрокурор України Юрій Луценко заявив, що вона сказала неправду під присягою.
"Вона бреше. І у мене є докази", - написав Луценко у коментарі у Facebook.
Цей коментар з'явився під постом старшого наукового співробітника Атлантичної ради і співдиректора фонду UJE (Ukrainian Jewish Encounter), президента Freedom House в 1994-2004 роках Адріана Каратницького.
"З огляду на те, що амбасадорка Марі Йованович була жертвою наклепу, іронічно, що вона сама бере участь у наклепницькій кампанії героя Майдану і колишнього політв'язня Юрія Луценка. Якщо у неї є докази його корупції, вона повинна надати їх", - написав Каратницький.

27.15 листопада Вищий антикорупційний суд обрав для колишньої заступниці міністра культури 
Вимагали хабарі за посади в Лаврі та "Нафтогазі". Подробиці затримання чиновниці Офісу президента та її спільниці
Вікторії Лісничій запобіжний захід у вигляді тримання під вартою строком на 60 діб з альтернативою внесення 576 тис. грн застави.
Про це повідомляє Спеціалізована антикорупційна прокуратура.
Прокурор САП вимагав більшу заставу - 7 млн 684 тис. грн, але суд зменшив її у 13 разів.
Нагадаємо, чиновниці Офісу президента та її спільниці, яких звинувачують у вимаганні хабаря в розмірі 300 тисяч доларів, слідчі НАБУ вручили підозри. Світлану Кондзелю, що керувала Департаментом забезпечення доступу до публічної інформації, та Вікторію Лісничу, колишню заступницю міністра культури, затримали. Нібито, під час передачі першої частини цього хабаря 150 тисяч доларів. Загальна сума хабаря мала бути 300 тис. доларів - за сприяння в призначенні на керівну посаду в "Нафтогаз України". 

28.Зустріч лідерів України, Німеччини, Франції та Росії у "нормандському форматі" відбудеться 9 грудня.
Це підтвердила пресслужба українського президента.
Зазначається, що Володимир Зеленський провів телефонну розмову з президентом Французької Республіки Еммануелем Макроном.
"Лідери України та Франції скоординували підготовку змістовного наповнення зустрічі на найвищому рівні. Володимир Зеленський поінформував французького президента про актуальну безпекову ситуацію на Донбасі. Еммануель Макрон підкреслив, що Україна може й надалі розраховувати на підтримку Франції в усіх питаннях. Сторони також обговорили економічну співпрацю двох країн і домовилися продовжити двосторонній діалог під час офіційного візиту президента Французької Республіки до України", - розповіли в пресслужбі про телефонну розмову двох президентів.

29.Прем’єр-міністр України Олексій Гончарук повідомив, що доручив провести термінову перевірку через 
Під час вибухів у Балаклії постраждали четверо військових, ще двоє загинули - Генштаб ЗСУ
вибухи на території військового арсеналу в місті Балаклії Харківської області, але згодом видалив повідомлення про це у фейсбуці.
Він залишив у пості інформацію, що місцевим мешканцям та об’єктам інфраструктури в Балаклії нічого не загрожує, а сховища боєприпасів у безпеці. Всім пораненим внаслідок події надається невідкладна медична допомога.
Також прем’єр висловив співчуття родинам двох загиблих військовослужбовців внаслідок вибухів.

30.Президент України Володимир Зеленський у першій розмові із президентом США Дональдом Трампом запрошував його на свою інавгурацію, а той – обіцяв організувати зустріч у Вашингтоні.
Про це йдеться у оприлюдненій Білим домом стенограмі першої розмови Зеленського та Трампа.
У документі, зокрема, наголошується, що стенограма не є дослівним записом бесіди двох президентів, а базуються на письмових нотатках та спогадах американських співробітників, які призначені для прослуховування подібних розмов.

31.Зустріч лідерів держав у "нормандському форматі" щодо врегулювання ситуації на Донбасі запланована на 9 грудня.
Про це повідомили в адміністрації президента Франції Емануеля Макрона.
За даними Bloomberg, зустріч відбудеться в Парижі.
Зазначимо, до складу "нормандської четвірки" входять лідери України, Росії, Франції та Німеччини. 
Згодом канцлерка Німеччини Ангела Меркель підтвердила участь в саміті 9 грудня.
Своєю чергою Офіс президента України Володимира Зеленського також підтвердив інформацію про оприлюднену дату. Наразі подробиці не повідомляються. Відомо лише, що Зеленський поспілкувався з Макроном телефоном. 

32.Колишня пані посол в Україні Марі Йованович вважає, що на її усунення з посади вплинули іноземні корумповані інтереси. Зокрема, представники України, які маніпулюють американським урядом і звикли діяти за "правилами корупції".
Про це вона заявила 15 листопада під час слухання щодо імпічменту президента Трампа. 

33.Колишньому нардепу Олегу Ляшку підготували підозру в погрозі чи насильстві щодо державного діяча 
Ляшка викликали на допит через бійку з Герусом
через бійку з нинішнім нардепом від "Слуги народу" Андрієм Герусом в аеропорту "Бориспіль".
Про це пише "Українська Правда", з посиланням на джерело у прокуратурі та Кyivpost.
"На понеділок (18 листопада - ред) викликають для вручення", - сказав виданню співрозмовник.
За інформацією джерела, йдеться про підозру за ч.2 ст. 346 ККУ (погроза або насильство щодо державного чи громадського діяча). Цією статтею передбачено покарання у вигляді позбавлення волі терміном від чотирьох до семи років. Щодо міри запобіжного заходу для Ляшко, як зазначається, прокурори поки не визначилися.
Разом з тим видання Кyivpost з посиланням на свої джерела повідомляє, що прокурори проситимуть суд відправити Ляшко під домашній арешт. 

34.В "Укрзалізниці" визнали наявність "корупційних факторів".
Про це ТСН.ua заявив директор з питань закупівель компанії Сергій Довгаленко, коментуючи заяву прем’єр-міністра України Олексія Гончарука 
Гончарук анонсував звільнення керівництва УЗ через "дику корупцію"
"У багатьох громадян Укрзалізниця історично асоціюється з корупцією. Звичайно, у компанії існують корупційні чинники, і від цього не можна дистанціюватись. Ми голосно визнали це в нашій стратегії закупівель, яку будо представлено громадськості в вересні. Наразі ми реалізуємо цю стратегію", - сказав він. 

35.Лідерка партії "Батьківщини" Юлія Тимошенко заявила, що закон про захист української ГТС, сховищ та ліній магістральних електропередач був сфальсифікований. У разі його підписання вона збирається йти до Конституційного суду.
Вона стверджує, що вже після голосування до вже ухваленого закону було внесено кілька норм, які змінили його зміст на "діаметрально протилежний".
За її словами, уряд фактично позбавлять права управляти найбільшою державною власністю, ГТС, та контролювати доходи від неї. 

36.Білий дім оприлюднив стенограму ще одної телефонної розмови президента США Дональда Трампа та президента України Володимира Зеленського, яка відбулась 21 квітня.
Повну версію стенограми публікує видання Axios.
У цій розмові Трамп вітає Зеленського із перемогою у другому турі президентських виборів в Україні. Американський президент запросив українського приїхати до Вашингтону, на що Зеленський погодився. Окремо Зеленський наголошує, що буде практикуватися в англійській мові, аби провести зустріч із Трампом винятково англійською.

37.Фракцію "Слуга народу" поповнять два нових депутата замість 
Проти Скороход у НАБУ готові свідчити троє нардепів - Арахамія
виключених Анни Скороход та Антона Полякова. Переговори з цими депутатами були ще три місяці тому. 
Про це заявив глава фракції Давид Арахамія, передає "РБК-Україна".
За його словами, питання про включення інших депутатів обговорювалося від початку роботи Верховної ради дев'ятого скликання.
"Жодного сенсу додавати нам ще депутатів не було, у мене і так багато роботи. А наразі, якщо два підуть, то два зайдуть. Я не буду зараз говорити прізвища. Звичайно, вони в парламенті. У нас переговори були ще три місяці тому", - сказав Арахамія. 

38.Народний депутат від фракції "Слуга народу" Олександр Дубінський розповів, як виключали з фракції нардепів Анну Скороход та Антона 
Поляков пов'язав виключення з фракції з критикою Рябошапки
Полякова. Про це він розповів у своєму відео на сторінці у соцмережі Facebook.
"Я голосував проти цього виключення, і ще десь чоловік зо 30-40 були проти виключення цих (Скороход та Полякова - ред.) з фракції. Приблизно людей 60 були за, не була вся фракція у повному зборі, тому, чесно кажучи, навіть вважати це зібрання якоюсь законною підставою для виключення з фракції я не можу. По-перше - тому, що немає ані положення про фракцію, ані кодексу етики депутатів. Тобто немає підстав, з яких виключаємо цих депутатів", - заявив Дубінський. 

39.Головна військова прокуратура ГПУ на сьогодні, 15 листопада, викликала на допит у справі щодо Іловайської трагедії п'ятого президента України Петра Порошенка, однак він не прийшов. Про це повідомляє пресслужба прокуратури.
"У визначений час свідок за викликом до прокурора не прийшов, про причини свого неприбуття не повідомив. Тож свідка повторно викликано на допит на 10 годину 19 листопада 2019 року", - йдеться у повідомленні військової прокуратури у фейсбуці.

40.Лідерка партії "Батьківщина" Юлія Тимошенко розкритикувала ухвалення законопроєкту про відкриття ринку землі, бо це перетворить Україну на "бананову республіку".
Про це вона заявила у кулуарах парламенту, відповідаючи на запитання журналіста каналу "Еспресо", чому її політсила за час перебування у Раді не створила законів на підтримку українських аграріїв.

41.Уповноважений президента України із земельних питань Роман Лещенко заявив, що сьогодні більшість дискусій довкола 
Напередодні голосування у Раді Європейський союз підтримав запровадження ринку землі в Україні
земельної реформи побудовані на "міфах, страхах та брехні" і взявся їх спростовувати.
Про це він заявив в ефірі ток-шоу "Право на владу" на каналі "1+1".
"Почнемо з найпростішого, з Кнессету Ізраїлю. Ксенофобія в чистому вигляді, запускається виключно з тією метою, щоб залякати українського громадянина, що хтось приїде, скупить, продасть, зрадить і забере", - сказав Лещенко. 

42.Представницю Кабміну в парламенті Ірину Верещук змусили скласти повноваження.
Це у своєму відео заявив народний депутат від фракції "Слуга народу" Олександр Дубінський.
За його словами, депутатку звільнили з посади в інтересах глави Кабміну Олексія Гончарука. 
"Ірину Верещук, представницю Кабміну в парламенті, змусили скласти повноваження, щоб в інтересах Гончарука призначити на посаду Олену Шуляк", - сказав Дубінський. 

43.Народний депутат Антон Поляков вважає, що його виключили з фракції "Слуга народу" через те, що він збирав підписи для висловлення недовіри генеральному прокурору України Руслану Рябошапці. Про це він заявив журналістам “Радіо Свобода”. 

44.Нардепка від "Слуги народу" Анна Скороход заявила, що її цивільного чоловіка Олексія Алякіна затримали через те, що вона не голосувала за "указом" фракції. Натомість, глава фракції Давид Арахамія звинуватив нардепку в тому, що вона неодноразово пропонувала колегам із фракції "грошову допомогу". Розповідаємо про скандал у "Слузі народу", хто така Анна Скороход та її чоловік. 

45.Представниця Кабінету міністрів у Верховній Раді, народна депутатка від фракції "Слуга народу" Ірина Верещук відмовилася від своєї посади.
Про це вона розповіла в кулуарах парламенту.
"Я вирішила скласти повноваження представника Кабінету міністрів в парламенті, бо ми не знайшли спільної мови з прем'єр-міністром, ми не спрацювалися", - сказала Верещук.
За словами нардепки, вони з Олексієм Гончаруком мають різне бачення у підходах до комунікації між урядом і парламентом. 

46.Олігарх Коломойський розкритикував "підтримку Заходу" у війні з РФ і пояснив, якою має бути адекватна взаємодопомога
Ігор Коломойський не є представником президента, а тому не уповноважений говорити щось від імені України.
Про це в Facebook повідомила прессекретарка президента Юлія Мендель.
За словами речниці Зеленського, з бізнесменом не обговорюють вирішення державних справ. 
"Ігор Коломойський не є представником влади та команди Володимира Зеленського, він не має повноважень говорити щось від імені України або Офісу Президента, з ним не обговорюються позиції щодо вирішення державних справ", - йдеться у повідомленні Юлії Мендель. Так вона прокометувала заяву Коломойського The New York Times, у якій він запропонував відновити стосунки з Росією. 

47.Троє депутатів готові свідчити в Національному антикорупційному бюро щодо 
У "Слузі народу" пояснили, чому виключили зі складу фракції Полякова і Скороход
виключеної з фракції "Слуга народу" депутатки Анни Скороход.
Про це заявив голова фракції Давид Арахамія у кулуарах Верховної Ради.

48.Український мільярдер Рінат Ахметов вважає, що шлях до миру на Донбасі потрібно шукати шляхом переговорів.
Про це заявила його прессекретарка Анна Терехова, пише "Інтерфакс-Україна", коментуючи розшифрування телефонних переговорів помічника президента РФ Владислава Суркова і ексватажка бойовиків "ДНР" Олександра Бородая, які оприлюднила Спільна слідча група (JIT).

49.Головною причиною виключення із фракції "Слуга народу" народних депутатів Антона Полякова та Анни Скороход є порушення домовленостей щодо спільної позиції.
Скороход і Полякова виключили зі "Слуги народу"
виключення із фракції "Слуга народу" народних депутатів Антона Полякова та Анни Скороход є порушення домовленостей щодо спільної позиції.
Про це заявив перший заступник голови фракції Олександр Корнієнко. 

50.15 листопада уряд звільнив керівника Укрпатенту та керівника департаменту 
Уперше в Україні людині загрожує в'язниця за знімання в кінотеатрі
інтелектуальної власності Міністерства економіки.
Про це повідомив голова Мінекономіки Тимофій Милованов.
Окрім цього, за власним бажанням був звільнений керівника національного офісу інтелектуальної власності.
"Повністю перезавантажено керівництво в органах регулювання інтелектуальною власністю", - написав Милованов. 

 

