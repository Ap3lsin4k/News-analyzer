Ярмоленко отримав травму і пропустить кілька тижнів 09:41, 26 грудня 2019 ФУТБОЛ 121 0 Українець не зіграє за "Вест Хем" в найближчих поєдинках. Андрій Ярмоленко / REUTERS Півзахисник англійського "Вест Хема" і збірної України Андрій Ярмоленко отримав травму стегна, через яку не вийде на поле в найближчі 3-4 тижні. Читайте також Найгірший на полі: Ярмоленко провалив ще один матч в АПЛ Про це повідомляє сайт zbirna.com. Український футболіст пошкодив м'яз стегна та у другому сезоні поспіль пропустить новорічний період в чемпіонаті Англії. 30-річний вінгер не допоможе "Вест Хему" у поєдинках проти "Лестера", "Борнмута", "Джиллінгема", "Шеффілда" і "Евертона". Залишається ймовірність, що Ярмоленко встигне відновитися до гри з "Лестером" 22 січня. У поточному сезоні АПЛ хавбек провів 15 матчів, забив 3 голи та віддав 1 ассист за "молотобійців". УНІАН раніше повідомляв про те, що "Вест Хем" може продати Ярмоленка в січні.

Детальніше читайте на УНІАН: https://www.unian.ua/sport/football/10809812-yarmolenko-otrimav-travmu-i-propustit-kilka-tizhniv.html