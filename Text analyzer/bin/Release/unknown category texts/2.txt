Найдревніший у світі печерний малюнок містить елементи ранньої міфології Вчені кажуть, що це змінює уявлення науки про фантазію й вірування найдревніших представників нашого виду Малюнку, знайденому в Індонезії, 44 тисячі років / Griffith University Печерні малюнки зображують фігурки, в яких поєднуються риси людей і тварин. Вони полюють на бородавчатих свиней і карликових бичків. Цим малюнкам приблизно 44 тисяч років. Таким чином, це найдревніший з відомих зразків печерного мистецтва, створений представниками нашого виду. Як пише The Guardian, малюнки були знайдені в Індонезії. Й вони вдвічі старші, ніж будь-які інші досі відомі малюнки про мисливців. Знахідна дає безпрецедентний погляд на ранні способи розповідати історії й виникнення сучасної людської свідомості. Читайте також Печерні люди могли відрізати собі пальці через релігійні ритуали Раніше малюнки такого рівня складності мали вік близько 20 тисяч років. При цьому, найстарші з них були створені за допомогою відбитків рук. «Ми були вражені прихованим значенням цього малюнку», - сказав археолог Австралійського дослідницького центру людської еволюції Університету Гріффіна Адам Брумм. Він додав, що найбільше вражав той факт, що такий малюнок був найстаршим з подібних зразків людського мистецтва на планеті. Малюнок знайшли в провінції Південне Сулавесі разом з іншим зображенням червоного відбитку руки, якому теж було приблизно 40 тисяч років. Але нове відкриття особливе тим, що воно щонайменше вдвічі старше, ніж будь-яке інше зображення оповідальних малюнків з натяками на стародавні міфи й ранні прояви людської уяви. «Все вказує, що ця незвичайна сцена стосується історії чи якоїсь міфології», - сказав Брумм. Читайте також В Ізраїлі розкопали місто, якому близько семи тисяч років (відео) Зображення 4,5 метра завширшки містить шість ссавців, серед яких дві бородавчасті свині й чотири карликових бика, які й досі населяють індонезійські ліси. Тварин переслідують подібні до людей фігурки з мечами чи мотузками в руках. Їхні тіла повністю людські. Але одна з фігур має голову птаха, а інша – хвіст. Гібриди людей і тварин присутні в фольклорі майже усіх сучасних народів й часто виступають в ролі богів, духів чи стародавніх істот.