ГОЛОВНІ ПРИЧИНИ ЗВЕРНЕННЯ ДО СІМЕЙНОГО ЛІКАРЯ В УКРАЇНІ – ГОСТРІ СИМПТОМИ ХВОРОБИ НОВОСТИ МЕДИЦИНЫ 144 20 ИЮНЯ 2020 14:57 ОЛЬГА КУПРИЯНОВА  Фахівці проекту USAID Україна «Підтримка реформи охорони здоров’я» провели дослідження на тему «Оцінка поведінки провайдерів первинної медичної допомоги». В цьому дослідженні вони проаналізували зміни, які відбулися у наданні медичної допомоги сімейними лікарями, педіатрами та терапевтами за останні 2 роки, після впровадження першого етапу медичної реформи. Результати цього дослідження повідомлені на сайті Національної служби здоров’я України. Вказане дослідження USAID Україна проводили разом із Київською школою економіки та міжнародною консультаційною компанією The Palladium Group. Спеціалісти проаналізували роботу 163-х закладів первинної медичної допомоги (ПМД), опитали медичний персонал та більше 2 тисяч пацієнтів. Виявилося, що українці переважно звертаються до лікаря тільки за наявності гострих симптомів хвороби. Також є категорія пацієнтів з хронічними захворюваннями, які частіше відвідують свого сімейного лікаря. Хворі з гострими симптомам недуги відвідують лікаря близько 10 разів на рік, з проявами хронічних хвороб – у середньому 14 разів на рік. 68% пацієнтів у лікарів первинки – це жінки, переважно віком від 40 до 64 років.  Лікарі первинки в Україні в середньому консультують до 20 пацієнтів за 1 робочий день. На кожних 100 пацієнтів видається у середньому 16 направлень до вузьких спеціалістів. Близько 80% лікарів первинної ланки – це жінки, їхній середній вік – 47 років. Один лікар заключає з пацієнтами близько 1700 декларацій. 60% закладів ПМД України повідомляють про дефіцит медичних кадрів. За даними на 2019 рік, головне джерело фінансування закладів ПМД – це кошти, сплачені їм НСЗУ за надані медичні послуги пацієнтам. Багато експертів, лікарів та пацієнтів відзначають, що реформування первинної ланки надання медичних послуг в Україні в цілому можна вважати успішним. Лікарі стали отримувати вищі заробітні плати, пацієнти краще комунікують зі своїми сімейними лікарями, більше їх знають і довіряють їм, оскільки самостійно можуть їх обирати, без прив’язки до місця проживання чи реєстрації. Проте таких оптимістичних висновків поки, на жаль, не можна зробити про другий етап медичної реформи, який стартував 1 квітня 2020 роки. Проблем, які потребують нагального вирішення, там поки дуже багато.